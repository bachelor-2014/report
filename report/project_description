Vi er umiddelbart alle meget interesserede i at skrive noget på enten raspberry pi eller beagle board, og give os i kast med lav-niveau driver skrivning. Den slags skal vidst nok gøres én gang i ens levetid. Mere konkret ser vi projekt fornuftigt opdelt i følgende punkter:
Opsætning af Pi/Beagle board
Driver til diverse sensorer (kamera,temperatur,hall-effect etc.)
Interaktion til kamera ved brug af OpenCV
API til sensorer
(optional) Domæne specifikt sprog (DSL) ovenpå api
(optional) Interface til motorer

Grunden til at vi har valgt at fokusere på sensor og kamera delen er at vi alle tre sidste semester fulgte Dan Witzners kursus, Introduction to graphics and image analysis, hvori OpenCV blev heftigt anvendt. Vi føler os derfor godt klædt på til denne del af opgaven. Af samme grund føler vi også at arbejdsbyrden er passende til at udbygge med API og DSL. Grunden til punkt 6, er at vi har en idé om at en anden gruppe er på denne opgave, og at vi i øvrigt er i tvivl om arbejdsbyrden tillader det. 
